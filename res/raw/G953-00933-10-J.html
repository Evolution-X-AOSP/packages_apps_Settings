<b>Googles begrensede forbrukergaranti for maskinvare – EØS (unntatt Frankrike), Storbritannia og Sveits</b>
<br/><br/>
 
Denne begrensede garantien gjelder hvis du er forbruker og kjøpte ditt Google-merkede produkt («Google-produkt») i EØS (unntatt Frankrike), Storbritannia eller Sveits, om ikke noe annet er angitt i den landspesifikke delen nedenfor.
<br/><br/>
 
Denne begrensede garantien er en frivillig garanti fra produsenten. Den gir rettigheter i tillegg til de rettighetene du har etter lovgivningen. Disse rettighetene etter lovgivningen blir ikke begrenset eller redusert av denne begrensede garantien. Dette betyr at den begrensede garantiens fordeler kommer i tillegg til, og ikke i stedet for, rettighetene dine etter lovgivningen. Hvis ditt Google-produkt er defekt, kan det være du har rettigheter etter lovgivningen som du kan påberope deg overfor selskapet som solgte deg Google-produktet, især for reparasjon eller utskiftning av ditt defekte Google-produkt eller eventuelt, i noen tilfeller og i noen land, en tilbakebetaling, en prisreduksjon eller retten til å kansellere salgskontrakten og fremme et krav om erstatning eller vedrørende utgifter.
<br/><br/>
 
<b>Hva dekker denne garantien, og hvor lenge varer den?</b> Google garanterer at Google-produktet er uten defekter hva gjelder materialer og arbeidsutførelse ved normal bruk som beskrevet i den publiserte produktdokumentasjonen, i to år fra den datoen du opprinnelig foretok kjøpet i EØS (unntatt Frankrike), Storbritannia eller Sveits («begrenset garanti»).
<br/><br/>
 
<b>Hva dekkes ikke av denne garantien?</b> Denne begrensede garantien er kun gyldig og gjennomførbar i EØS (unntatt Frankrike), Storbritannia og Sveits og gjelder kun hvis du er forbruker og har kjøpt ditt Google-produkt fra Google eller dennes autoriserte forhandlere i EØS (unntatt Frankrike), Storbritannia eller Sveits. Denne begrensede garantien kan oppfylles overalt i EØS (unntatt Frankrike), Storbritannia og Sveits. Denne begrensede garantien gjelder kun for maskinvarekomponenter (og ikke for programvareelementer) i Google-produktet. Denne begrensede garantien gjelder heller ikke forbruksdeler, for eksempel batterier eller beskyttende belegg, som på grunn av sin natur reduseres over tid, med mindre feil har oppstått på grunn av en defekt i materialer eller utførelse, eller noen kosmetiske skader, med mindre feil har oppstått på grunn av mangler i materialer eller utførelse. Denne begrensede garantien  gjelder ikke skade forårsaket av: (1) normal slitasje, (2) uhell, (3) feilbruk (herunder unnlatelse av å følge publisert produktdokumentasjon), (4) uaktsomhet, (5) demontering (herunder å åpne eller prøve å åpne det ytre kabinettet på Google-produktet ditt), (6) endringer og (7) eksterne årsaker slik som, men ikke begrenset til, væskeskade, eksponering for skarpe gjenstander, eksponering for store krefter, uregelmessigheter i den elektriske strømmen som leveres til Google-produktet, og ekstreme  temperaturmessige eller miljørelaterte forhold. Væskeskade gjør denne begrensede garantien ugyldig. Denne begrensede garantien garanterer ikke at bruken av Google-produktet kommer til å være uten avbrudd eller feilfritt. Denne begrensede garantien gjelder ikke Google-produkter som er overhalt av tredjeparter, selv om de er solgt av en autorisert Google-forhandler. For Google-produkter som er overhalt av tredjeparter, kan det hende du har lovbestemte rettigheter som du kan kreve overfor den parten som solgte deg Google-produktet som ble overhalt av en tredjepart.
<br/><br/>
 
<b>Hva gjør Google? (DETTE ER DINE ENESTE MISLIGHOLDBEFØYELSER I HENHOLD TIL DEN BEGRENSEDE GARANTIEN.)</b> Hvis det oppstår en feil som dekkes av denne begrensede garantien, og du returnerer Google-produktet ditt til Google i toårsperioden den begrensede garantien gjelder for, kommer Google, etter eget valg, enten til å (i) reparere Google-produktet ditt med nye eller overhalte deler for å gi deg et Google-produkt med funksjonalitet minst tilsvarende et nytt Google-produkt, (ii) skifte ut Google-produktet ditt med et nytt eller overhalt Google-produkt med funksjonalitet minst tilsvarende et nytt Google-produkt, eller (iii) godta returen av Google-produktet ditt mot tilbakebetaling av kjøpsprisen for Google-produktet ditt. I hele toårsperioden for den begrensede garantien din behøver du ikke å vise at Google-produktet var defekt ved levering (forutsatt at defekten dekkes av denne begrensede garantien). Hvis Google skifter ut eller reparerer Google-produktet ditt, fortsetter det utskiftede eller reparerte Google-produktet å være garantert i det som er lengst av den gjenværende tiden for den opprinnelige garantiperioden eller 90 dager fra datoen for levering av det utskiftede eller reparerte Google-produktet. Før du sender Google-produktet ditt til reparasjon eller utskifting, må du foreta en separat sikkerhetskopiering av mulig brukergenererte data som vil kunne være lagret på Google-produktet ditt (hvis Google-produktet ditt lar deg gjøre dette). Reparasjon eller utskifting av Google-produktet ditt kan føre til tap av dine brukergenererte data. Alle returnerte deler du har fått utskiftet, skal bli Googles eiendom. Intet i denne begrensede garantien reduserer eller påvirker på annet vis dine rettigheter etter lovgivningen i relasjon til Google-produktet ditt.
<br/><br/>

<b>Hva om Google-produktet mitt også har skader som ikke dekkes av denne begrensede garantien?</b> Hvis, i tillegg til en mangel som dekkes av denne begrensede garantien, Google-produktet ditt også har skader som ikke dekkes (for eksempel skade forårsaket av normal slitasje eller gal bruk av deg), er Google bare ansvarlig for å håndtere feilen som dekkes av denne begrensede garantien. Under visse omstendigheter kan Google være forhindret fra eller ha begrenset mulighet til å utføre reparasjonsarbeidet før skaden som ikke er dekket, også er reparert. Hvis Google-produktet ditt for eksempel har en sprukket skjerm, kan dette forhindre Google i å utføre reparasjonsarbeidet med mindre skjermen også er reparert. Hvis dette skjer, kan Google varsle deg og gi deg muligheten til å velge at (1) Google reparerer skaden som ikke dekkes av denne begrensede garantien, for din regning (og Google forteller deg beløpet på forhånd); eller (2) Google returnerer Google-produktet ditt til deg uten å utføre noe reparasjonsarbeid. 
<br/><br/>

<b>Hva om Google-produktet mitt er skadet av væske?</b> Hvis Google-produktet ditt er påført væskeskade, gjelder ikke denne begrensede garantien, og Google utfører ikke noe reparasjonsarbeid. Google gir deg muligheten til å velge (1) at Google-produktet ditt erstattes for egen regning (og Google forteller deg beløpet på forhånd); eller (2) at Google returnerer Google-produktet ditt til deg. 
<br/><br/>

<b>Hvordan fremmer du et krav?</b> For å fremme et krav etter denne begrensede garantien kan du kontakte Googles brukerstøtteteam for Google-produktet ditt på g.co/warrantyclaim. Vi trenger ditt navn, din kontaktinformasjon og serienummeret for Google-produktet ditt. Før du mottar garantiservice, kan Google kreve at du sender oss detaljert kjøpsdokumentasjon, svarer på spørsmål utformet for å hjelpe deg med å diagnostisere potensielle problemer og følger Googles prosedyrer for å få garantitjeneste. Les følgende personvernerklæring for å få mer informasjon om hvordan vi håndterer slike data: g.co/privacy. Hvis du bruker denne begrensede garantien i samsvar med bestemmelsene i den, blir Google ansvarlig for emballasje‑ og sendingskostnadene knyttet til returen av Google-produktet til Google fra et hvilket som helst sted i EØS (unntatt Frankrike), Storbritannia eller Sveits. Hvis en utskifting eller reparasjon besørges, kommer Google også til å være ansvarlig for emballasje‑ og sendingskostnadene knyttet til forsendelsen til deg av et utskiftet eller reparert Google-produkt til et hvilket som helst sted i EØS (unntatt Frankrike), Storbritannia eller Sveits.
<br/><br/>
 
<b>Andre begrensninger:</b> Ingen ansatt hos eller representant for Google eller dennes tilknyttede selskaper, eller eventuelle tredjeparter, er bemyndiget til å foreta noen modifikasjon, utvidelse eller tilføyelse til denne begrensede garantien. Hvis en bestemmelse i denne begrensede garantien anses å være ulovlig eller ugjennomførbar, skal de gjenværende bestemmelsene i denne begrensede garantien fortsatt ha full kraft og virkning.
<br/><br/>
 
Denne begrensede garantien er gitt av Google LLC hvis registrerte adresse er 1600 Amphitheatre Parkway, Mountain View, CA 94043, USA, og den gir deg spesifikke juridiske rettigheter.
<br/><br/>
 
<b>Hvis du kjøpte Google-produktet ditt i noen av de følgende landene, gjelder følgende bestemmelser:</b>
<br/><br/>

<b>Hvis kjøpt i Frankrike:</b>
<br/><br/>

Ved kjøp i Frankrike eller hvis franske lover gjelder for kjøpet ditt, kan du være dekket av andre rettigheter eller garantiperioder. Rettighetene dine i henhold til den franske juridiske garantien for samsvar er ikke begrenset av andre kommersielle garantier Google gir. Du finner mer informasjon om den franske juridiske garantien for samsvar på g.co/devicewarranty
<br/><br/>

<b>Hvis kjøpt i Italia:</b>
<br/><br/>

Hvis du er forbruker, har du i tillegg til denne begrensede garantien rett til garantien etter lovgivningen som gis forbrukere i henhold til paragrafene fra 128 til 135 i den italienske forbrukerloven (Lovgivningsdekret nr. 206/2005). Denne begrensede garantien påvirker ikke på noe vis garantien etter lovgivningen. Garantien etter lovgivningen har en varighetstid på to år fra leveringen av Google-produktet ditt og skal kunne utøves innen to måneder fra oppdagelsen av den relevante mangelen.
<br/><br/>

<b>Hvis kjøpt i Belgia:</b>
<br/><br/>
 
Hvis du er forbruker, har du i tillegg til denne begrensede garantien rett til en to års garanti etter lovgivningen i henhold til bestemmelsene om salg av forbruksvarer i den belgiske sivillovboken. Denne garantien etter lovgivningen begynner på datoen for leveringen av Google-produktet ditt. Denne begrensede garantien kommer i tillegg til, og påvirker ikke, garantien etter lovgivningen.
<br/><br/>

<b>Hvis kjøpt i Nederland:</b>
<br/><br/>
 
Hvis du er forbruker, kommer denne begrensede garantien i tillegg til, og påvirker ikke dine rettigheter i henhold til, bestemmelsene om salg av forbruksvarer i bok 7, 1. kapittel i den nederlandske sivillovboken.
<br/><br/>

I avsnittet «Hva dekkes ikke av denne garantien?» slettes setningen «Væskeskade gjør denne begrensede garantien ugyldig» og erstattes med «Hvis Google-produktet ditt utsettes for væskeskade, gjelder ikke denne begrensede garantien, og du kan ikke forutsette at denne begrensede garantien gjelder for eventuelle skader som ellers ville ha blitt dekket av denne begrensede garantien».
<br/><br/>

<b>Hvis kjøpt i Irland:</b>
<br/><br/>

Hvis du er forbruker, gjelder denne begrensede garantien ved siden av, og i tillegg til, dine lovbestemte rettigheter i henhold til irsk forbrukerlovgivning. I henhold til irsk forbrukerlovgivning kan du ha rett til å få reparert eller erstattet Google-produktet på Googles bekostning, eller motta en refusjon, hvis Google-produktet er defekt eller ikke er i samsvar med salgskontrakten. Disse irske forbrukerrettighetene utløper seks år fra leveringsdatoen til Google-produktet ditt.
<br/><br/>

G953-00933-10 REV J