<b>Googles begränsade maskinvarugaranti för konsumenter – Förenade kungariket, EES (med undantag av Frankrike) och Schweiz</b>
<br/><br/>
 
Denna begränsade garanti gäller om du är konsument och köpte din produkt med varumärket Google (”Google-produkt”) inom EES (med undantag av Frankrike), i Förenade kungariket eller Schweiz, förutom om annat angetts i ett landspecifikt avsnitt nedan.
<br/><br/>
 
Denna begränsade garanti är en frivillig garanti från tillverkaren. Den tillhandahåller rättigheter som skiljer sig från dina lagstadgade rättigheter. Denna begränsade garanti varken begränsar eller inskränker dina lagstadgade rättigheter. Detta innebär att den begränsade garantins förmåner gäller i tillägg till (dvs. inte i stället för) dina lagstadgade rättigheter. Om din Google-produkt är felaktig kan det hända att du har lagstadgade rättigheter som du kan åberopa gentemot det företag som sålde Google-produkten till dig, i synnerhet för reparation eller byte av Google-produkten. Alternativt kan du i vissa fall och i vissa länder ha rätt till en återbetalning, ett reducerat pris eller till att säga upp försäljningsavtalet och göra anspråk på skadestånd eller återbetalning av kostnader.
<br/><br/>
 
<b>Vad omfattas av garantin och hur länge gäller den?</b> Google garanterar att Google-produkten kommer att vara fri från fel i fråga om material och utförande vid normalt brukande enligt vad som beskrivs i den publicerade produktdokumentationen, i två år från det datum då du ursprungligen köpte produkten inom EES (med undantag av Frankrike), i Förenade kungariket eller Schweiz (”begränsad garanti”).
<br/><br/>
 
<b>Vad täcks inte av denna garanti?</b> Denna begränsade garanti är endast giltig och verkställbar inom EES (med undantag av Frankrike), i Förenade kungariket och Schweiz och kommer endast att gälla om du är konsument och har köpt din Google-produkt av Google eller dess auktoriserade återförsäljare inom EES (med undantag av Frankrike), i Förenade kungariket eller Schweiz. Denna begränsade garanti kan åberopas var som helst inom EES (med undantag av Frankrike), i Förenade kungariket och Schweiz. Denna begränsade garanti gäller endast för Google-produktens maskinvarukomponenter (och inte för några mjukvaruelement). Denna begränsade garanti gäller inte heller för några förbrukningsbara delar, till exempel batterier eller skyddande ytbeläggningar, som till sin natur över tid förbrukas och utsätts för slitage, om inte felet har uppstått på grund av en defekt i material eller utförande. Denna begränsade garanti gäller inte heller för några kosmetiska skador, om inte felet har uppstått på grund av en defekt i material eller utförande. Denna begränsade garanti gäller inte för skador som orsakats av: (1) normalt slitage, (2) olyckor, (3) felaktig användning (inklusive underlåtande att följa publicerad produktdokumentation), (4) vårdslöshet, (5) nedmontering (inklusive att du öppnat eller försökt öppna det yttre höljet på din Google-produkt), (6) ändringar, och (7) externa orsaker såsom bland annat vätskeskador, att produkten utsatts för skarpa objekt eller våldsam hantering, felaktigheter i den ström som tillförts till Google-produkten samt extrema värme- eller miljömässiga förhållanden. Vätskeskador gör denna begränsade garanti ogiltig. Denna begränsade garanti garanterar inte att användningen av Google-produkten kommer att vara oavbruten eller felfri. Denna begränsade garanti gäller inte för Google-produkter som har restaurerats av tredje part även om dessa har sålts av en Google-auktoriserad återförsäljare. För Google-produkter som har restaurerats av tredje part kan du ha lagstadgade rättigheter som du kan åberopa mot parten som sålde Google-produkten som restaurerats av tredje part.
<br/><br/>
 
<b>Vad kommer Google att göra? (DETTA ÄR DEN ENDA GOTTGÖRELSE SOM ÄR TILLGÄNGLIG FÖR DIG UNDER DEN BEGRÄNSADE GARANTIN.)</b> Om ett fel som omfattas av denna begränsade garanti uppstår och du lämnar tillbaka din Google-produkt till Google under den tvååriga giltighetsperioden för den begränsade garantin, kommer Google efter sitt eget gottfinnande att välja att antingen (i) reparera din Google-produkt med nya eller restaurerade delar för att du ska få en Google-produkt som till sin funktion åtminstone motsvarar en ny Google-produkt, (ii) byta ut din Google-produkt mot en ny eller restaurerad Google-produkt som till sin funktion åtminstone motsvarar en ny Google-produkt, eller (iii) godta återlämning av din Google-produkt mot återbetalning av inköpspriset som du betalade för Google-produkten. Under hela den tvåårsperiod som den begränsade garantin gäller behöver du inte påvisa att Google-produkten var felaktig när du tog emot den (förutsatt att felet omfattas av denna begränsade garanti). Om Google byter ut eller reparerar din Google-produkt kommer den utbytta eller reparerade Google-produkten att fortsätta att omfattas av garantin under den resterande ursprungliga giltighetsperioden eller i 90 dagar från det datum då den utbytta eller reparerade Google-produkten levererades, beroende på vilken av perioderna som är längre. Innan du skickar in din Google-produkt för reparation eller byte bör du göra en separat säkerhetskopia av användargenererad data som kan vara lagrad på Google-produkten (om din Google-produkt tillåter att du gör det). Reparation eller byte av din Google-produkt kan medföra förlust av din användargenererade data. Alla returnerade delar som har bytts ut blir Googles egendom. Inget i denna begränsade garanti inskränker eller påverkar dina lagstadgade rättigheter i relation till din Google-produkt.
<br/><br/>

<b>Vad sker om min Google-produkt också har en skada som inte täcks av denna begränsade garanti?</b> Om din Google-produkt, utöver de fel som omfattas av denna begränsade garanti, också har en skada som inte omfattas (till exempel en skada som uppstått på grund av normalt slitage eller felaktig användning) så ansvarar Google endast för de fel som omfattas av denna begränsade garanti. Under vissa omständigheter kan Google förhindras eller begränsas från att utföra reparationen till dess att skadan som inte omfattas också har åtgärdats. Om till exempel din Google-produkt har en trasig skärm kan detta förhindra Google från att utföra reparationen till dess att skärmen har reparerats. Om så sker kan Google, meddela dig och ge dig följande val: (1) att Google reparerar skadan som inte omfattas av denna begränsade garanti på din bekostnad (och i så fall meddelar Google kostnaden på förhand) eller (2) att Google lämnar tillbaka din Google-produkt till dig utan att utföra några reparationer.
<br/><br/>

<b>Vad händer om min Google-produkt skadas av vätska?</b> Om din Google-produkt har fått vätskeskador gäller inte denna begränsade garanti längre och Google utför inga reparationsarbeten. Google ger dig möjligheten att: (1) ersätta din Google-produkt till din kostnad (och Google meddelar beloppet i förväg); eller (2) Google returnerar din Google-produkt till dig.
<br/><br/>
 
<b>Hur gör du ett garantianspråk?</b> För att göra ett anspråk enligt denna begränsade garanti, vänligen kontakta Googles supportteam för din Google-produkt på g.co/warrantyclaim. När du gör det måste du ge oss ditt namn, dina kontaktuppgifter och serienumret på din Google-produkt. Innan du erhåller service i enlighet med garantin kan Google kräva att du uppvisar inköpsbevis, att du svarar på frågor som är avsedda för att hjälpa till med att diagnostisera potentiella problem och att du följer Googles process för att du ska kunna erhålla service i enlighet med garantin.Vänligen läs följande integritetspolicy för mer information om hur vi hanterar dessa uppgifter: g.co/privacy. Om du använder denna begränsade garanti i enlighet med dess villkor kommer Google att ansvara för förpacknings- och leveranskostnader i samband med att Google-produkten returneras till Google från en ort någonstans inom EES (med undantag av Frankrike), från Förenade kungariket eller Schweiz. Om utbyte eller reparation tillhandahålls kommer Google även att ansvara för förpacknings- och leveranskostnaderna i samband med att en ny eller reparerad Google-produkt skickas till dig någonstans inom EES (med undantag av Frankrike), i Förenade kungariket eller Schweiz.
<br/><br/>
 
<b>Övriga begränsningar:</b> Ingen av Googles eller dess närstående bolags eller någon tredje parts anställda eller representanter har rätt att göra några ändringar i, förlängningar av eller tillägg till denna begränsade garanti. Om något av villkoren i denna begränsade garanti befinns vara olagligt eller ogenomförbart ska de återstående villkoren i denna begränsade garanti fortsätta att gälla med full kraft och effekt.
<br/><br/>
 
Denna begränsade garanti ges av Google LLC, med registrerad adress på 1600 Amphitheatre Parkway, Mountain View, CA 94043, USA, och den ger dig specifika lagliga rättigheter.
<br/><br/>
 
<b>Om du köpte din Google-produkt i något av följande länder gäller följande villkor:</b>
<br/><br/>

<b>Om inköpet gjordes i Frankrike:</b>
<br/><br/>

För köp i Frankrike, eller om fransk lag tillämpas på ditt köp, kan andra rättigheter eller garantiperioder gälla. Dina rättigheter enligt den franska rättsliga garantin om avtalsenlighet begränsas inte av någon annan kommersiell garanti som tillhandahålls av Google. Mer information om den franska rättsliga garantin om avtalsenlighet finns på g.co/devicewarranty
<br/><br/>

<b>Om inköpet gjordes i Italien:</b>
<br/><br/>
Om du är konsument har du, utöver denna begränsade garanti, rätt till den lagstadgade garanti som tillhandahålls till konsumenter enligt avsnitt 128–135 i den italienska konsumentlagen (lagdekret nr 206/2005). Denna begränsade garanti påverkar inte den lagstadgade garantin på något som helst sätt. Den lagstadgade garantin varar i två år från att din Google-produkten levererades och kan åberopas inom två månader efter att relevant fel upptäcktes.
<br/><br/>

<b>Om inköpet gjordes i Belgien:</b>
<br/><br/>
 
Om du är konsument har du, utöver denna begränsade garanti, rätt till en tvåårig lagstadgad garanti i enlighet med bestämmelserna i den belgiska civillagen som rör försäljning av konsumtionsvaror. Denna lagstadgade garanti börjar gälla från det datum då din Google-produkt levererades. Denna begränsade garanti får du som tillägg till, och påverkar inte den lagstadgade garantin.
<br/><br/>

<b>Om inköpet gjordes i Nederländerna:</b>
<br/><br/>
 
Om du är konsument får du denna begränsade garanti som tillägg till, och den påverkar inte dina rättigheter enligt bestämmelserna om försäljning av konsumtionsvaror som ingår i bok 7, rubrik 1 i den nederländska civillagen.
<br/><br/>

I avsnittet “Vad täcks inte av denna garanti?” kommer frasen “Vätskeskador gör denna begränsade garanti ogiltig.” raderas och ersättas med “Om din Google-produkt har fått vätskeskador gäller inte denna begränsade garanti längre och du kommer inte att kunna förlita dig på denna begränsade garanti för skador som annars skulle täckas av denna begränsade garanti.”
<br/><br/>

<b>Om inköpet gjordes i Irland:</b>
<br/><br/>

Om du är konsument gäller denna begränsade garanti tillsammans med, och som tillägg till, dina lagstadgade rättigheter enligt irländsk konsumentlag. Om det är fel på din Google-produkt eller om den inte uppfyller försäljningskontraktet kan du enligt irländsk konsumentlag ha rätt till att få Google-produkten reparerad eller ersatt på Googles bekostnad, eller så kan du ha rätt till återbetalning. Dessa rättigheter enligt irländsk konsumentlag upphör att gälla sex år efter det datum då du erhöll din Google-produkt.
<br/><br/>

G953-00933-08 REV G